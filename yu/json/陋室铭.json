{
  "name": "陋室铭",
  "author": "刘禹锡",
  "text": "山不在高，有仙则名。\n水不在深，有龙则灵。\n斯是陋室，惟吾德馨。\n苔痕上阶绿，草色入帘青。\n谈笑有鸿儒，往来无白丁。\n可以调素琴，阅金经。\n无丝竹之乱耳，无案牍之劳形。\n南阳诸葛庐，西蜀子云亭。\n孔子云：何陋之有？",
  "translate": "山不在于高，有了神仙就出名。\n水不在于深，有了龙就显得有了灵气。\n这是简陋的房子，只是我（住屋的人）品德好（就感觉不到简陋了）。\n长到台阶上的苔痕颜色碧绿；草色青葱，映入帘中。\n到这里谈笑的都是知识渊博的大学者，交往的没有知识浅薄的人，平时可以弹奏清雅的古琴，阅读泥金书写的佛经。\n没有奏乐的声音扰乱双耳，没有官府的公文使身体劳累。\n南阳有诸葛亮的草庐，西蜀有扬子云的亭子。\n孔子说：“这有什么简陋呢？”",
  "image": "陋室铭.jpg",
  "imageprompt": "一间简陋的屋子，周围是青山绿水，屋内苔痕绿阶，草色青葱，一位学者在弹琴，书架上摆满了书籍，窗外是宁静的自然景色。",
  "audio": "陋室铭.mp3"
}